<div class="page-header">
  <h1>Viikko 4</h1>
</div>
<h2>Sisällysluettelo</h2>
<ul class="nav nav-pills nav-stacked">
  <li><a href="" ng-click="goto_anchor('1-mallien-validointi')">1. Mallien validointi</a></li>
  <li><a href="" ng-click="goto_anchor('2-muokkaus-ja-poistotoiminnot')">2. Muokkaus- ja poistotoiminnot</a></li>
  <li><a href="" ng-click="goto_anchor('3-kirjautuminen')">3. Kirjautuminen</a></li>
  <li><a href="" ng-click="goto_anchor('4-palautuksen-vaatimukset')">4. Palautuksen vaatimukset</a></li>
</ul>

<hr>
<a id="1-mallien-validointi"></a>
<h2>1. Mallien validointi</h2>
Toteuttaessa viime viikolla tietokohteesi lisäystoiminnallisuutta saatoit ehkä miettiä, mitä tapahtuisi, jos käyttäjä
syöttäisi lisäyslomakkeeseen vääränlaisia arvoja, kuten esimerkiksi tekstiä kokonaisluvun sijaan. Koska käyttäjän syötteet ovat arvaamattomia, on niiden validointi erittäin tärkeää.

<h3>1.1 Omien malliemme validointi</h3>

<p>
  En halua, että käyttäjä pystyy lisäämään tietokantaani pelin tyhjällä nimellä, eikä nimi saisi olla kolmea kirjainta lyhyempi. Miten varmistun, ettei näin käy? Voisin tietenkin tehdä pelin lisäyksessä näin:
</p>

<div hljs language="php" no-escape>public static function store(){
  // ...
  if($params['name'] != '' && strlen($params['name']) >= 3){
    $game->save();
    // ...
  }else{
    View::make('game/new.html', array('error' => 'Nimessä oli virhe!'));
  }
}</div>

<p>
  Tämä ratkaisu toimii, mutta entä jos minun täytyy validoida myös kaikki muut attribuutit? Syntyisi aikoimoinen sotku, joten teen sen sijaan validoinnin järkevästi ja luon <code>Game</code>-malliini validointimetodin <code>validate_name</code>, joka validoi <code>name</code>-attribuutin arvon:
</p>

<div hljs language="php" no-escape>// Huomaathan, että validate_name funktio EI ole staattinen!
public function validate_name(){
  $errors = array();

  if($this->name == '' || $this->name == null){
    $errors[] = 'Nimi ei saa olla tyhjä!';
  }
  if(strlen($this->name) < 3){
    $errors[] = 'Nimen pituuden tulee olla vähintään kolme merkkiä!';
  }

  return $errors;
}</div>

<p>
  Tämä metodi siis validoi <code>Game</code>-olioni palauttamalla attribuuttiin <code>name</code> liittyvät virheet. Käytännössä se toimisi näin:
</p>

<p>
  <div class="alert alert-info">
    <h4>Vinkki</h4>
    Vältä copy-paste-koodia ja lisää <code>BaseModel</code>-luokkaan yleisiä validointimetodeja, kuten <code>validate_string_length($string, $length)</code>, joka validoi merkkijon pituuden. Metodin toteuttamisen jälkeen voit kutsua sitä kaikissa malliesi validointimetodeissa.
  </div>
</p>

<div hljs language="php" no-escape>// Ohhoh, liian lyhyt nimi!
$doom = new Game(array(
  'name' => 'd'
));

$errors = $doom->validate_name();

if(count($errors) > 0){
  echo 'Peli on virheellinen!';
}</div>

<p>
  En kuitenkaan jaksa kutsua jokaista validointimetodia erikseen, joten haluaisin kutsua kaikkia validointimetoja automaattisesti, kun oliota validoidaan ja koota niiden palauttamat virheilmoitukset. Voisin lisätä <code>$validators</code>-attibuuttiin taulukon konstruktorissani, joka sisältää kaikkien validointimetodien nimet:
</p>

<div hljs language="php" no-escape>// ...
public function __construct($attributes){
  parent::construct($attributes);

  $this->validators = array('validate_name', 'validate_published', 'validate_publisher', 'validate_description');
}</div>

<p>
  Seuraavaksi minun täytyy toteuttaa metodi, joka kutsuu näitä kaikkia validointimetoja ja kokoaa niiden palauttamat virheilmoitukset yhdeksi taulukoksi. Haluan metodin käyttöön kaikille sovellukseni malleille, joten siirryn kansiossa <code>lib</code> sijaitsevaan <code>base_model.php</code>-tiedostoon, jossa <code>BaseModel</code>-luokka sijaitsee. Toteutan sinne metodin <code>errors</code>, joka käy läpi <code>validators</code>-taulukon ja kutsuu sen sisältämiä validointimetodeja niiden nimellä. Vinkki: PHP:ssa luokan metodia voi kutsua sen nimellä seuraavasti:
</p>

<div hljs language="php" no-escape>$metodin_nimi = 'testi_metodi';
$this->{$metodin_nimi}();</div>

<p>
  Kun kokoat kaikkien validointimetodien palauttamat virheilmoitukset yhdeksi taulukoksi, voi <a href="http://php.net/manual/en/function.array-merge.php" target="_blank">array_merge</a>-funktiosta olla hyötyä. Muista, että <code>array_merge</code>-funktio palauttaa taulukon, joka sisältää kaikki parametreina saatujen taulukoiden alkiot, <strong>se ei siirrä toisen taulukon alkioita toiseen taulukkoon.</strong>
</p>

<div hljs language="php" no-escape>// Tämä ei toimi! :(
array_merge($errors, $validator_errors);
// Tämä toimii :)
$errors = array_merge($errors, $validator_errors);</div>

<p>
  <div class="alert alert-info">
    <h4>Vinkki</h4>
    PHP:lle löytyy monta tutustumisen arvoista validointikirjastoa, joista yksi käytetyimmistä on <a href="https://github.com/vlucas/valitron" target="_blank">Valitron</a>. Voit halutessasi käyttää myös sitä, tai mitä tahansa toista löytämääsi kirjastoa, malliesi validointiin.
  </div>
</p>

<p>
  Kokeillaan vielä toteuttamaamme <code>errors</code>-metodia <code>HelloWorldController</code>-luokan <code>sandbox</code>-metodissa, ennen kuin ryhdymme tositoimiin:
</p>

<div hljs language="php" no-escape>// ...
public static function sandbox(){
  $doom = new Game(array(
    'name' => 'd',
    'published' => 'eilen',
    'publisher' => 'id Software',
    'description' => 'Boom, boom!'
  ));

  $errors = $doom->errors();

  Kint::dump($errors);
}</div>

<p>
  Kun siirryn selaimessani sovellukseni polkuun <code>/hiekkalaatikko</code>, näen debuggausviestin, joka sisältää taulukon virheilmoituksia.
</p>

<p>
  Toteuttamani <code>errors</code>-metodi toimii siis, kuten pitääkin. Voin siis seuraavaksi ottaa sen käyttöön <code>GameController</code>-luokan <code>store</code>-metodissa:
</p>

<div hljs language="php" no-escape copy-paste-warning>// ...
public static function store(){
  $params = $_POST;

  $attributes = array(
    'name' => $params['name'],
    'description' => $params['description'],
    'publisher' => $params['publisher'],
    'published' => $params['published']
  );

  $game = new Game($attributes);
  $errors = $game->errors();

  if(count($errors) == 0){
    // Peli on validi, hyvä homma!
    $game->save();

    Redirect::to('/game/' . $game->id, array('message' => 'Peli on lisätty kirjastoosi!'));
  }else{
    // Pelissä oli jotain vikaa :(
    View::make('game/new.html', array('errors' => $errors, 'attributes' => $attributes));
  }
}</div>

<p>
  <code>errors</code>-metodin kutsuminen palauttaa siis taulukon kaikista mallin olioon liittyvistä virheistä. Jos virheitä löytyy, eli taulukko <code>$errors</code> ei ole tyhjä, renderöin käyttäjälle pelin lisäyslomakkeen virheilmoitusten kera. Huomaa, että välitän myös käyttäjän syöttämät arvot takaisin näkymään, jottei kenttiä tarvitsisi täyttää uudelleen. Jos peli on kunnossa, eli <code>$errors</code>-taulukko on tyhjä, ohjaan käyttäjän lisätyn pelin esittelysivulle. Muokkaan vielä pelin lisäyslomaketta muutosten mukaiseksi:
</p>

<div hljs language="xml">{% extends "base.html" %}

{% block content %}
  <h1>Lisää peli kirjastoosi</h1>

  {% if errors %}
    <div class="alert alert-danger">
      <ul>
        {% for error in errors %}
          <li>{{error}}</li>
        {% endfor %}
      </ul>
    </div>
  {% endif %}

  <form method="post" action="{{base_path}}/game">
    <div class="form-group">
      <label class="control-label">Nimi</label>
      <input type="text" name="name" class="form-control" value="{{attributes.name}}">
    </div>

    <div class="form-group">
      <label class="control-label">Julkaisija</label>
      <input type="text" name="publisher" class="form-control" value="{{attributes.publisher}}">
    </div>

    <div class="form-group">
      <label class="control-label">Julkaisupäivä</label>
      <input type="text" name="published" class="form-control" value="{{attributes.published}}">
    </div>

    <div class="form-group">
      <label class="control-label">Kuvaus</label>
      <textarea name="description" class="form-control">{{attributes.description}}</textarea>
    </div>

    <div class="form-group">
      <button type="submit" class="btn btn-primary">Lisää</button>
    </div>
  </form>
{% endblock %}</div>

<p>
  Toteuta seuraavaksi viime viikolla toteuttamaasi malliin sen attribuuttien validointi ja käsittele kontrollerissa mahdolliset virheet. Muista myös lisätä virheilmoitukset lisäyslomakkeeseen ja täyttää virheelliset kentät käyttäjän antamilla syötteillä, niin niitä ei tarvitse täyttää uudelleen. Validointimetodeja toteuttaessa kannattaa tutustua näihin sivuihin:
</p>

<ul>
  <li><a href="http://php.net/manual/en/function.strlen.php" target="_blank">strlen</a> - palauttaa merkkijonon pituuden.</li>
  <li><a href="http://php.net/manual/en/function.is-numeric.php" target="_blank">is_numeric</a> - tarkistaa, onko arvo numeerinen. Huomaa kuitenkin että tämä hyväksyy muutakin kuin pelkkiä kokonaislukuja.</li>
  <li><a href="http://php.net/manual/en/function.preg-match.php" target="_blank">preg_match</a> - tarkistaa, vastaako merkkijono säännöllistä lauseketta.</li>
  <li><a href="http://php.net/manual/en/datetime.construct.php" target="_blank">DateTime::__construct</a> - katso myös kommenttien alku.</li>
  <li><a href="http://php.net/manual/en/refs.basic.vartype.php" target="_blank">Variable and Type Related Extensions</a> - tästä listasta voi myös löytyä hyödyllisiä kohtia, esimerkiksi ctype.</li>
</ul>

Koska PHP on tyypitön, tapahtuu totuusarvojen kanssa joskus outoja tyyppimuunnoksia. Esimerkiksi <code>0 == false</code> ja <code>array() == false</code>, mutta <code>0 != array()</code>. Kannattaa siis tutustua PHP:n <a href="http://php.net/manual/en/language.types.boolean.php" target="_blank">boolean</a>-määritelmään.

<h3>1.2 XSS-hyökkäys</h3>

<p>
  On melko harmitonta, jos käyttäjä syöttää tietokantaan tekstiä kokonaisluvun sijaan, koska pahinta mitä voi tapahtua on, että sovellus kaatuu. SQL-injektion lisäksi käyttäjän syötteiden kanssa pitää olla varovainen <a href="http://fi.wikipedia.org/wiki/Cross_site_scripting" target="_blank"><strong>XSS-hyökkäyksen</strong></a> (Cross site scripting) varalta.
  XSS-hyökkäyksessä hyökkääjä pääsee syöttämään tietokantaan skriptin, joka renderöidään sellaisenaan muille käyttäjille. Kuvitellaan, että ilkeä hyökkääjä asettaa pelin nimeksi seuraavan skriptin:
</p>

<div hljs language="javascript" no-escape>&lt;script>
  var body = document.getElementsByTagName('body')[0];
  body.innerHTML = '';
&lt;/script></div>

<p>
  Nyt, jos pelin nimi renderöidään pelien listaussivulla sellaisenaan, on sivu tyhjä. Tämä johtuu siitä, että kun yllä oleva skripti suoritetaan, poistaa se kaikki HTML-elementit <code>body</code>-tagin sisältä.
  Tilanne voisi olla pahempikin, sillä hyökkääjä olisi voinut upottaa pelien listaussivulle skriptin, joka lähettää kaikki käyttäjän syöttämät tiedot sivulla itselleen.
</p>

<p>
  Onneksesi Twig on niin kehittynyt sivupohjamoottori, että se hoitaa XSS-hyökkäyksen vaaran puolestasi. Upottamalla muuttujan <code>{{</code>- ja <code>}}</code>-merkkien sisään, muuttujan arvosta poistetaan HTML-tagit automattisesti. Ilman Twig:iä, HTML-tagien poistamiseen voi käyttää esimerkiksi <a href="http://php.net/htmlspecialchars" target="_blank">htmlspecialchars</a>-funktiota.
</p>
<hr>
<a id="2-muokkaus-ja-poistotoiminnot"></a>
<h2>2. Muokkaus- ja poistotoiminnot</h2>

<p>
  Seuraavaksi tarvitsen pelille muokkaus- ja poistoiminnon. Aloitan niiden toteuttamisen lisäämällä <code>GameController</code>-malliluokkaan tarvittavat metodit:
</p>

<div hljs language="php" no-escape copy-paste-warning>class GameController extends BaseController{
  // ...
  // Pelin muokkaaminen (lomakkeen esittäminen)
  public static function edit($id){
    $game = Game::find($id);

    View::make('game/edit.html', array('attributes' => $game));
  }

  // Pelin muokkaaminen (lomakkeen käsittely)
  public static function update($id){
    $params = $_POST;

    $attributes = array(
      'id' => $id,
      'name' => $params['name'],
      'played' => $params['played']
      'publisher' => $params['publisher'],
      'published' => $params['published'],
      'description' => $params['description']
    );

    // Alustetaan Game-olio käyttäjän syöttämillä tiedoilla
    $game = new Game($attributes);
    $errors = $game->errors();

    if(count($errors) > 0){
      View::make('game/edit.html', array('errors' => $errors, 'attributes' => $attributes));
    }else{
      // Kutsutaan alustetun olion update-metodia, joka päivittää pelin tiedot tietokannassa
      $game->update();

      Redirect::to('/game/' . $game->id, array('message' => 'Peliä on muokattu onnistuneesti!'));
    }
  }

  // Pelin poistaminen
  public static function destroy($id){
    // Alustetaan Game-olio annetulla id:llä
    $game = new Game(array('id' => $id));
    // Kutsutaan Game-malliluokan metodia destroy, joka poistaa pelin sen id:llä
    $game->destroy();

    // Ohjataan käyttäjä pelien listaussivulle ilmoituksen kera
    Redirect::to('/game', array('message' => 'Peli on poistettu onnistuneesti!'));
  }
}</div>

<p>
  Malliluokan <code>Game</code> metodi <code>update</code> ei eroa hirveästi viime viikolla toteuttamasti <code>save</code>-metodista, tietokantakyselyssä käytetään vain <code>UPDATE</code>-lauseketta <code>INSERT INTO</code>-lausekkeen sijaan. <code>delete</code>-metodissa taas käytän tietokantakyselyssä <code>DELETE</code>-lauseketta. Kuten aina, lisätään myös tarvittavat reitit <code>routes.php</code>-tiedostoon:
</p>

<div hljs language="php" no-escape>//...
$routes->get('/game/:id/edit', function($id){
  // Pelin muokkauslomakkeen esittäminen
  GameController::edit($id);
});

$routes->post('/game/:id/edit', function($id){
  // Pelin muokkaaminen
  GameController::update($id);
});

$routes->post('/game/:id/destroy', function($id){
  // Pelin poisto
  GameController::destroy($id);
});</div>

<p>
  Muista, että lomakkeiden lähettämien aiheuttaa POST-pyynnön <code>form</code>-tagin <code>action</code>-attribuutissa määriteltyyn polkuun, joten käytä niiden reiteissä <code>post</code>-metodia <code>get</code>-metodin sijaan.
</p>

<p>
  Toteuta seuraavaksi omaan sovellukseesi tietokohteen muokkaus- ja poistotoiminto. Aloita toimintojen toteuttaminen malliluokastasi, johon toteutat metodit olion muokkaamiselle ja poistamiselle. Jos tietokantakyselyiden muodostaminen tuottaa vaikeuksia, kannattaa tutustua <strong><a href="http://www.tutorialspoint.com/postgresql/postgresql_update_query.htm" target="_blank">UPDATE</a></strong>-kyselyihin muokkauksen ja <strong><a href="http://www.tutorialspoint.com/postgresql/postgresql_delete_query.htm" target="_blank">DELETE</a></strong>-kyselyihin poistamisen kanssa. Kuten yleensä, tietokantakyselyitä kannattaa kokeilla <code>psql</code>-komentotulkin kautta ennen kuin otat ne käyttöön. Komentotulkkia pääset käyttämään ottamalla ensin SSH-yhteyden users-palvelimeen ja sen jälkeen suorittamalla komennon <code>psql</code>. Ongelmatilanteissa, lue vinkkejä debuggaukseen seuraavasta osiosta.
</p>

<p>
  Muista validoida muokkauslomakkeessa käyttäjän syöttämät kentät ja näyttää virhetilanteissa selkeät virheilmoitukset, kuten itsekkin tein omassa sovelluksessani. Käytettävyyden kannalta on helpointa, jos poistotoiminto toimii nappia painamalla. Käytin omassa sovelluksessani tätä pientä lomaketta:
</p>

<div hljs language="xml"><form method="post" action="{{base_path}}/game/{{game.id}}/destroy" style="display: inline-block;">
  <button type="submit" class="btn btn-danger">Poista</button>
</form></div>

<h3>2.1 Näkymän osien uudelleenkäyttö makrojen avulla</h3>

<p>
  Olet jo luultavasti tässä vaiheessa huomannut, että näkymissä on aika paljon toistuvia osia. Esimerkiksi juuri äsken toteuttu poistopainike on niin yleinen komponentti, että sitä tulee käytettyä todella monessa paikassa, eikä ole kovin mielekästä kopioida sitä erikseen joka paikkaan.
</p>

<p>
  Twig tarjoaa ongelmaan helpon ratkaisun, <a href="http://twig.sensiolabs.org/doc/tags/macro.html" target="_blank">makrot</a>. Makro voi olla oikeastaan mikä tahansa näkymän osa, joka on helppo upottaa toiseen näkymään. Luodaan poistopainikkeesta makro, johon lisäämme edellä toteutetun lomakkeen. Aloitetaan lisäämällä kansioon <code>app/views</code> kansio <code>macros</code>, johon voimme lisätä kaikki tiedostot, jotka sisältävät sovelluksemme makroja. Lisätään kansioon tiedosto <code>forms.html</code>, johon toteutamme kaikki sovelluksemme lomakkeisiin liittyvät makrot. Makron sisältö sijoitetaan <code>{% macro %}</code>-blokin sisään seuraavasti:
</p>

<div hljs language="xml">{% macro destroy_button() %}
  <form method="post" action="{{base_path}}/game/{{game.id}}/destroy" style="display: inline-block;">
    <button type="submit" class="btn btn-danger">Poista</button>
  </form>
{% endmacro %}</div>

<p>
  Annetaan siis vain <code>{% macro %}</code>-blokissa makrollemme nimi <code>destroy_button</code> ja lisätään blokin sisälle itse lomake. Samaan tiedostoon voi määritellä vaikka kuinka monta makroa ja onkin kätevää koota saman tyyppiset makrot (esimerkiksi lomakkeisiin liittyvät makrot) samaan tiedostoon. Huomaa <code>()</code>-sulut makron nimen perässä. Ne ovat tärkeitä, koska tulemme pian lisäämään makrollemme parametreja. Voin nyt käyttää toteuttamaani makroa pelin esittelysivulla tuomalla näkymään kaikki makrot tiedostosta <code>app/views/macros/forms.html</code> käyttäen <code>{% import %}</code>-blokkia:
</p>

<div hljs language="xml">{% import "macros/forms.html" as forms %}

<h1>{{game.name}}</h1>
<p>
  <!-- Poistopainike tulee tähän -->
  {{forms.destroy_button()}}
  <a href="{{base_path}}/game/{{game.id}}/edit" class="btn btn-default">Muokkaa</a>
</p>

<ul>
  <li><strong>Julkaisupäivä:</strong> {{game.published}}</li>
  <li><strong>Julkaisija:</strong> {{game.publisher}}</li>
  <li><strong>Status:</strong>
    {% if game.played %}
      <label class="label label-success">pelattu</label>
    {% else %}
      <label class="label label-danger">kesken</label>
    {% endif %}
  </li>
  <li><strong>Lisäyspäivä:</strong> {{game.added}}</li>
</ul>

<p>
  {{game.description}}
</p></div>

<p>
  Toimme siis näkymään kaikki makrot tiedostosta <code>forms.html</code> ja käytämme niistä nimeä <code>forms</code>. Makro itsessään upotetaan näkymään melko pitkälti, kuten mikä tahansa muuttuja. <code>destroy_button</code>-makron upotus näkymään onnistuu lisäämällä näkymään <code>{{forms.destroy_button()}}</code> (muista sulut!) kohtaan, johon makron sisällön, tässä tapauksessa poistopainikkeen, haluaa sijoittaa.
</p>
<p>
  Toteuttamassamme makrossa on vielä pieni ongelma. Kuten huomaat, makrossa käytetään muuttujia <code>game</code> ja <code>base_path</code>. Makrolla on sama muuttujien näkyvyysalue kuin näkymällä, johon se on upotettu, joten se pääsee käsiksi kaikkiin näkymän muuttujiin. Kaikissa näkymissä ei kuitenkaan ole käytössä muuttujaa <code>game</code>, emmekä muutenkaan halua, että poistopainikkeen avulla voi poistaa vain pelin, vaan haluamme yleistää sen kaikille tietokohteille. Onneksi makroon voikin määrittää parametreja, joiden arvoja voi käyttää makron sisällä. Määritetään makroomme parametri <code>action</code>, joka on poistolomakkeen kohdepolku ja parametri <code>text</code>, joka on painikkeen teksti:
</p>

<div hljs language="xml">{% macro destroy_button(action, text) %}
  <form method="post" action="{{action}}" style="display: inline-block;">
    <button type="submit" class="btn btn-danger">{{text|default('Poista')}}</button>
  </form>
{% endmacro %}</div>

<p>
  Nyt poistolomakkeen kohdepolku ei ole enää vakio, vaan se määräytyy <code>action</code>-parametrin arvosta. Lisäksi painikkeen tekstin voi asettaa parametrin <code>text</code> kautta. Jos parametrin arvoa ei ole määritelty, on painikkeessa teksti "Poista". Voimme nyt käyttää poistolomaketta jokaisen tietokohteen poistamiseksi aloittamalla pelistä:
</p>

<div hljs language="xml">{% import "macros/forms.html" as forms %}

<h1>{{game.name}}</h1>
<p>
  <!-- Poistopainike tulee tähän -->
  {{forms.destroy_button("#{base_path}/game/#{game.id}/destroy")}}
  <a href="{{base_path}}/game/{{game.id}}/edit" class="btn btn-default">Muokkaa</a>
</p>
<!-- ... --></div>

<p>
  Välitämme nyt näkymässä <code>destroy_button</code>-makrolle parametrina poistolomakkeen kohdepolun. Huomaa, että parametri on merkkijono, johon voimme upottaa muuttujia syntaksilla <code>#{muuttujan_nimi}</code>. Jätin toisen parametrin asettamatta, joka on painikkeen teksti, joten painikkeessa on oletuksena määritelty "Poista"-teksti. Se on siinä, sovelluksemme ensimmäinen makro on valmis! Älä kuitenkaan jätä makrojen toteuttamista pelkästään yhteen makroon, vaan toteuta uusia makroja aina, kun huomaat, että näkymissä alkaa toistua samoja osia.
</p>

<h3>2.2 Houston, we have a problem</h3>

<img src="assets/images/houston.jpg" style="width: 300px; margin-right: 15px" class="pull-left">
<p>
  Kerrataan vielä hieman, miten selvitä ongelmatilanteista. Jos muokkaustoimintoni ei toimi, aloitan virheiden etsimisen kontrollerista, sillä ensimmäinen epäilyni on, että käyttäjän lomakkeen kautta antamissa syötteissä on jotain vikaa:
</p>

<div hljs language="php" no-escape>public static function update($id){
  $params = $_POST;

  $attributes = array(
    'id' => $id,
    'name' => $params['name'],
    'played' => $params['played']
    'publisher' => $params['publisher'],
    'published' => $params['published'],
    'description' => $params['description']
  );

  // Tulostetaan $params-muuttujan arvo
  Kint::dump($params);

  $game = new Game($attributes);
  $errors = $game->errors();

  /*if(count($errors) > 0){
    View::make('game/edit.html', array('errors' => $errors, 'attributes' => $attributes));
  }else{
    $game->update();

    Redirect::to('/game/' . $game->id, array('message' => 'Peliä on muokattu onnistuneesti!'));
  }*/
}</div>

<p>
  Tulostan siis sivulle <code>$params</code>-muuttujan sisällön tutulla <code>Kint</code>-luokan <code>dump</code>-metodin avulla. <strong>Koodin loppuosa tulee kommentoida pois, ettei se häiritse debuggausprosessia</strong>. Jos käyttäjän antamat syötteet ovat kunnossa, on vika luultavasti malliluokan metodissa. Siirryn siis debuggaamaan <code>Game</code>-luokan metodia <code>update</code>:
</p>

<div hljs language="php" no-escape>public function update(){
  $query = DB::connection()->prepare('UPDATE ...');
  $query->execute(array(...));

  $row = $query->fetch();

  Kint::dump($row);
}</div>

<p>
  <code>update</code>-funktiossa saattaa tulla ongelma rivin muokkaamisessa tietokannassa. Tällöin huomaamme, että tulostamassamme debuggausviestissä <code>$row</code>-muuttujan arvo on <code>false</code>. Tällöin kannattaa kokeille tietokantakyselyä <code>psql</code>-komentotulkissa, jolloin saat parempia virheilmoituksia. Muisthan, että pääset käyttämään komentotulkkia ottamalla SSH-yhteyden users-pavelimeen ja suorittamalla sen jälkeen
  komennon <code>psql</code>.
</p>

<div style="clear: both"></div>

<hr>
<a id="3-kirjautuminen"></a>
<h2>3. Kirjautuminen</h2>
<p>
  Jotta pelikirjasto olisi käyttäjäkohtainen, tarvitsen sovellukseeni kirjautumisen. Viikolla 2 tein jo pohjan kirjautumislomakkeelle, mutta siihen pitää tehdä vielä hieman muutoksia:
</p>

<div hljs language="xml">{% extends "base.html" %}

{% block content %}
  <h1>Kirjaudu sisään</h1>

  <form method="post" action="{{base_path}}/login">
    <div class="form-group">
      <label>Käyttäjätunnus</label>
      <input type="text" class="form-control" name="username" value="{{username}}">
    </div>

    <div class="form-group">
      <label>Salasana</label>
      <input type="password" class="form-control" name="password">
    </div>

    <button type="submit" class="btn btn-primary">Kirjaudu sisään</button>
  </form>
{% endblock %}</div>

<p>
  Lisäsin siis <code>form</code>-tagiin lomakkeen lähetysmetodiksi <code>post</code> ja kohteeksi <code>/login</code>. Lisään vielä tarvittavat reitit <code>routes.php</code>-tiedostoon:
</p>

<div hljs language="php" no-escape>// ...
$routes->get('/login', function(){
  // Kirjautumislomakkeen esittäminen
  UserController::login();
});

$routes->post('/login', function(){
  // Kirjautumisen käsittely
  UserController::handle_login();
});</div>

<p>
  Koska POST-pyyntö ohjataan <code>UserController</code> luokan <code>handle_login</code>-metodille minun täytyy lisätä <code>app/controllers</code> kansioon tiedosto <code>user_controller.php</code>:
</p>

<div hljs language="php" no-escape copy-paste-warning>class UserController extends BaseController{
  public static function login(){
      View::make('user/login.html');
  }

  public static function handle_login(){
    $params = $_POST;

    $user = User::authenticate($params['username'], $params['password']);

    if(!$user){
      View::make('user/login.html', array('error' => 'Väärä käyttäjätunnus tai salasana!', 'username' => $params['username']));
    }else{
      $_SESSION['user'] = $user->id;

      Redirect::to('/', array('message' => 'Tervetuloa takaisin ' . $user->name . '!'));
    }
  }
}</div>

<p>
  Kontrollerissa ei ole hirveästi mitään uutta. <code>login</code>-metodi renderöi kirjautumislomakkeen ja <code>handle_login</code> pyytää <code>User</code>-mallilta tietokannasta käyttäjän, joka vastaa käyttäjän antamaa käyttäjänimeä ja salasanaa, kutsumalla sen <code>authenticate</code>-metodia. Jos käyttäjää ei löydy, <code>authenticate</code>-metodi palauttaa <code>null</code>, jolloin
  ohjaamme käyttäjän takaisin kirjautumislomakkeeseen ja ilmoitamme, että käyttäjätunnus tai salasana oli väärä. Jos käyttäjä löytyy tietokannasta, palauttaa <code>authenticate</code>-metodi löytyneen käyttäjän <code>User</code>-oliona. Vinkki: voit tarkastaa, löytyykö tietokannasta käyttäjä annetulla käyttäjätunnus-salasana-parilla esimerkiksi seuraavasti:
</p>

<div hljs no-escape>$query = DB::connection()->prepare('SELECT * FROM Player WHERE name = :name AND password = :password LIMIT 1');
$query->execute(array('name' => $name, 'password' => $password));
$row = $query->fetch();

if($row){
  // Käyttäjä löytyi, palautetaan löytynyt käyttäjä oliona
}else{
  // Käyttäjää ei löytynyt, palautetaan null
}</div>

<p>
  Mutta, mitä rivillä <code>$_SESSION['user'] = $user->id</code> tapahtuu? Siitä puhumme seuraavaksi.
</p>

<p>
  <div class="alert alert-info">
    <h4>Vinkki</h4>
    Tällä hetkellä salasanat ovat tietokannassa selkokielisinä, mikä ei ole kovin hyvä asia sovelluksen tietoturvan kannalta. Usein salasanat tallennetaankin tietokantaan jollain algoritmilla hajakoodatussa muodossa, jolloin salasanoista tulee sekava numeroista ja merkeistä koostuva merkkijono. PHP:ssa merkkijonoja voi hajakoodata <a href="http://php.net/manual/en/function.crypt.php" target="_blank">crypt</a>-funktion avulla.
    <strong>Salasanojen suojaaminen on täysin vapaaehtoista, eikä sen toteuttamisella ole vaikutusta harjoitustyösi arvosanaan.</strong>
  </div>
</p>

<h3>3.1 Sessiot</h3>

<p>
  Haluamme usein tallentaa käyttäjästämme tilapäistä tietoa, kuten esimerkissä kirjautuneen käyttäjän id:n, joka ei katoa, vaikka käyttäjä siirtyy sovelluksemme sisällä sivulta toiselle. HTTP-protokolla on tilaton protokolla, joten kirjautuneen käyttäjän id:n tallentaminen tavalliseen muuttujaan on hyödytöntä, koska sen arvo ei säily käyttäjän seuraavaan pyyntöön asti. Ongelman ratkaisu on <strong>sessiot</strong>.
</p>

<p>
  Sessiot pitävät sisällään käyttäjäkohtaista tietoa palvelimella, jota voimme käyttää sovelluksessamme. PHP:ssa käyttäjän sessio sijaitsee <code>$_SESSION</code>-nimisessä assosiaatiolistassa, jossa jokaisella tiedolla on avain, jonka avulla siihen pääsee käsiksi. <code>$_SESSION</code> on <code>$_POST</code>-muuttujan tapaan <a href="http://php.net/manual/en/language.variables.superglobals.php" target="_blank">superglobaali</a>, eli se on sisäänrakennettu muuttuja, joka on käytettävissä kaikissa ohjelmasi osissa ilman erillistä määrittelyä.
  Lisäsin siis <code>handle_login</code>-metodissa session kirjautuneesta käyttäjästä lisäämällä <code>$_SESSION</code>-assosiaatiolistaan <code>user</code>-avaimen arvoksi kirjautuneen käyttäjän id:n. Pääsen kirjautuneen käyttäjän id:seen tarvittaessa käsiksi tavalliseen tapaan syntaksilla <code>$_SESSION['user']</code>.
</p>
<p>
  Sessio aloitetaan kutsumalla funktiota <a href="http://php.net/manual/en/function.session-start.php" target="_blank">session_start</a>-funktiota, joka aloittaa uuden tai palauttaa olemassaolevan session. Funktiota on kutsuttu valmiiksi sovelluksesi <code>index.php</code>-tiedostossa, joten sinun ei itse tarvitse murehtia session aloittamisesta. Käyttäjän sessio ei katoa, vaikka hän sulkee selaimensa, vaan sen elinaika on useita minuutteja. Session elinajalle voi asettaa maksimiarvon asettamalla <a href="http://php.net/manual/en/session.configuration.php#ini.session.gc-maxlifetime" target="_blank">session.gc-mxlifetime</a>-arvon. Se on tosin vasta aika, jonka jälkeen PHP:n roskienkerääjä näkee sessiodatan "roskana", eikä sessiota välttämättä heti poisteta.
</p>

<p>
  Siirrytään seuraavaksi kansiossa <code>lib</code> sijaitsevaan tiedostoon <code>base_controller.php</code>, jossa sijaitsee kaikkien kontrollerien yläluokka <code>BaseController</code>. Luokasta löytyy pohja metodille <code>get_user_logged_in</code>. Toteutetaan metodi niin, että se palauttaa sovellukseemme kirjautuneen käyttäjän oliona, jotta voimme käyttää tietoa kirjautuneesta käyttäjästä näkymissä ja kontrollereissa. Olen toteuttanut sovellukseni käyttäjiä kuvaavan <code>User</code>-malliluokan ja sille <code>find</code>-metodin, joka hakee tietokannasta käyttäjä parametrina annetulla id:llä, jolloin oma totetukseni metodista on seuraava:
</p>

<div hljs language="php" no-escape>class BaseController{

  public static function get_user_logged_in(){
    // Katsotaan onko user-avain sessiossa
    if(isset($_SESSION['user'])){
      $user_id = $_SESSION['user'];
      // Pyydetään User-mallilta käyttäjä session mukaisella id:llä
      $user = User::find($user_id);

      return $user;
    }

    // Käyttäjä ei ole kirjautunut sisään
    return null;
  }
  // ...
}</div>

<p>
  Voin nyt kutsua tätä metodia missä tahansa kontrollerissa kutsumalla yläluokan <code>get_user_logged_in</code>-metodia. Muistathan, että luokan sisäistä staattista metodia kutsuttiin <code>self::metodin_nimi()</code>-syntaksilla. Lisäksi näkymissäni on nyt käytössä <code>user_logged_in</code>-muuttuja, joka sisältää toteuttamani metodin palautusarvon, eli kirjautuneen käyttäjän. Voin käyttää sitä esimerkiksi käyttäjän pelikirjaston listaavassa näkymässä:
</p>

<div hljs language="xml">{% extends "base.html" %}

{% block content %}
  {% if user_logged_in %}
    <h1>Käyttäjän {{user_logged_in.name}} pelikirjasto</h1>
  {% endif %}
  <!-- ... -->
{% endblock %}
</div>

<p>
  Toteuta seuraavaksi omaan sovellukseesi käyttäjän kirjautuminen. Päivitä myös tarvittaessa mallejasi niin, että ne ottavat huomioon kirjautuneen käyttäjän. Minun täytyy itse muokata <code>Game</code>-malliluokan <code>all</code>-metodia niin, että se ottaa parametrikseen kirjautuneen käyttäjän id:n ja hakee tietokannasta vain käyttäjän omat pelit.
</p>
<hr>
<a id="4-palautuksen-vaatimukset"></a>
<h2>4. Palautuksen vaatimukset</h2>

<ol>
  <li>Lisää malliluokkaasi metodi tietokohteen olion muokkaamiselle (esim. <code>update</code>)- ja poistolle (esim. <code>destroy</code>). <strong>(1p)</strong></li>
  <li>Lisää käyttäjälle mahdollisuus muokkaukseen ja poistoon lisäämällä kontrolleriin tarvittavat medotit ja toteuttamalla tarvittavat näkymät. Muokkausnäkymä on luultavasti lisäysnäkymää muistuttava lomake ja poisto voi tapahtua painiketta painamalla esimerkiksi tietokohteen esittely- tai listaussivulla. <strong>(0,5p)</strong></li>
  <li>Lisää malliisi tarvittavat validaattorit ja estä kontrollereissa virheellisten syötteiden lisääminen tietokantaan. Muista näyttää lomakkeissa virhetilanteissa virheilmoitukset ja täyttää kentät käyttäjän antamilla syötteillä. <strong>(0,5p)</strong></li>
  <li>Toteuta malliluokka sovelluksen käyttäjälle ja toteuta käyttäjän kirjautuminen. Toteuta <code>get_user_logged_in</code>-metodi ja käytä tarvittaessa kirjautuneen käyttäjän tietoa hyväksi näkymissä ja malleissa. <strong>(0,5p)</strong></li>
  <li>Kirjoita alustava <a href="http://advancedkittenry.github.io/dokumentaatio-ohje.html#k%C3%A4ynnistys--k%C3%A4ytt%C3%B6ohje" target="_blank">käynnistys- / käyttöohje</a> dokumentaatioosi. Lisää myös reposi <code>README.md</code> tiedostoon käyttäjätunnus ja salasana, jolla ohjaaja voi kirjautua sisään sovellukseesi. <strong>(0.5p)</strong></li>
  <li>
    <strong>Pushaa kaikki tekämäsi muutokset repoosi!</strong>
  </li>
</ol>
<a href="#viikko5" class="btn btn-default pull-right">Viikko 5 <span class="glyphicon glyphicon-chevron-right"></span></a>
